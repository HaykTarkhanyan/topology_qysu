\documentclass[./main.tex]{subfiles}

\begin{document}
\onehalfspacing
\section{Տոպոլոգիական տարածությունների անընդհատ արտապատկերումներ, թեորեմ մետրական տարածությունների արտապատկերման անընդհատության մասին։ Անընդհատության հայտանիշներ՝ բաց (փակ) ենթաբազմությունների տերմիններով, ենթաբազմությունների փակման և ներքնամասի տերմիներով։}
\label{sec:10}

\par Մինչև այժմ մենք դիտարկում էինք տոպոլոգիական տարածություններն առանձին-առանձին, միմյանցից անկախ։ Այժմ զբաղվելու ենք դրանց համեմատմամբ։ Այդ նպատակով ներմուծվում է տոպոլոգիական տարածությունների անընդհատ արտա\-պակերման հասկացությունը, որը երկրորդ կարևորագույն հասկացությունն է տո\-պոլոգիական տարածություն հասկացությունից հետո։

\begin{definition}
Դիցուք ունենք $X$, $Y$ տոպոլոգիական տարածություններ և ${f:X \rightarrow Y}$ արտապատկերում։ Ապա $f$-ը կոչվում է \textbf{անընդհատ $\boldsymbol{x_0\in X}$ կետում}, եթե $y_0=f(x_0)\in Y$ կետի ամեն մի $V$ շրջակայքի համար գոյություն ունի $x_0$ կետի $U$ շրջակայք, որ $f(U)\subset V$։
\end{definition}
\par Հետևյալ պնդումը երբեմն հեշտացնում է անընդհատության պայմանի ստուգումը։
\begin{theorem} Ունենք $f:X \rightarrow Y$ արտապատկերում, $f(x_0)=y_{0}$, իսկ ${\beta_{x_0}=\{U_i(x_0)}$, $i\in I\}$ և $\beta_{y_{_0}}=\{V_j(y_0)$, $j\in J\}$ ընտանիքները համապատասխանաբար $x_0$ և $y_0$ կետերի շրջակայքերի որևէ բազաներ են $X$ և $Y$ տարածություններում։ Ապա $f\textrm{-ը}$ անընդհատ է $x_0$ կետում այն և միայն այն դեպքում, երբ $\forall\, V_j(y_0)\in \beta_{y_{_0}}$ շրջակայքի համար գոյություն ունի $U_i(x_0)\in \beta_{x_0}$ շրջակայք, որ $f(U_i (x_0 ))\subset V_j(y_0)$։
\label{թեորեմ $1$}
\end{theorem}

\begin{proof} Դիցուք $f$-ը անընդհատ է $x_0$ կետում, և ունենք որևէ $V_j(y_0)\in \beta_{y_{_0}}$։ Ըստ կետում անընդհատության սահմանման, գոյություն ունի $x_0$ կետի $U$ շրջակայք, որ $f(U)\subset V_j(y_0)$։ Համաձայն կետի շրջակայքերի բազայի սահմանման, գոյություն ունի $U_i(x_0)\in \beta_{x_0}$, որ $U_i(x_0)\subset U$։ Այժմ ստանում ենք՝ $f(U_i(x_0))\subset f(U)\subset V_j(y_0 )$։
\par Հիմա հակառակը․ դիցուք $V$-ն $y_0$ կետի որևէ շրջակայք է։ Գոյություն ունի $V_j(y_0)\in \beta_{y_{_0}}$, որ $V_j(y_0)\subset V$։ Ըստ պայմանի, գոյություն ունի $U_i(x_0)\in \beta_{x_0}$, որ $f(U_i(x_0))\subset V_j(y_0)\subset V$։ Տվյալ $V$ շրջակայքի համար որպես $U$ շրջակայք վերցնելով $U_i(x_0)$-ն ստանում ենք $f(U)\subset V$։ Ուստի $f$-ը անընդհատ է $x_0$ կետում։ 
\end{proof}
\par Կիրառենք այս թեորեմը մասնավոր դեպքում, երբ տոպոլոգիական տարածութ\-յունները մետրական են՝ $(X,\rho)$ և $(Y,\rho')$։
\par Ինչպես գիտենք, այդ տարածություններում $\{\mathcal{D}(x_0,r)\mid r>0\}$ և $\{\mathcal{D}{(y_0,{r})\mid r>0}\}$ անեզր գնդերի ընտանիքները կազմում են բազա համապատասխանաբար $x_0$ և $y_0$ կետերի շրջակայքերի համար (տե՛ս \hyperlink{sec:8}{թեորեմ $2$}-ը թեմա $7$-ում)։ Այստեղից և \hyperref[թեորեմ $1$]{թեորեմ $1$}-ից ստանում ենք․
\begin{hetevanq} Մետրական տարածությունների $f:X \rightarrow Y$ արտապատկերումը անընդհատ է $x_0\in X$ կետում այն և միայն դեպքում, երբ ամեն մի $\mathcal{D}(y_0,{r'})$ գնդի համար, որտեղ $y_0=f(x_0)$, գոյություն ունի $\mathcal{D}(x_0,r)$ գունդ, որ $f(\mathcal{D}(x_0,r))\subset \mathcal{D}(y_0,{r'})$։ 
\end{hetevanq}
\begin{definition}
Եթե ունենք $X$ և $Y$ տոպոլոգիական տարածություններ և $f:X  \rightarrow  Y$ արտա\-պատկերում, ապա $f$-ը կոչվում է \textbf{անընդհատ արտապատկերում}, եթե այն անընդ\-հատ է $X$-ի բոլոր կետերում։
\end{definition}
Սկզբի համար բերենք անընդհատ արտապատկերումների երկու պարզ օրինակ։
\par ա) Ցանկացած տոպ․ տարածության նույնական արտապատկերումը ինքն իր վրա անընդհատ արտապատկերում է։ Իրոք, $f=\nuynakan_X:X  \rightarrow  X,\ f(x)=x$ արտա\-պատ\-կեր\-ման դեպքում $y_0=f(x_0)=x_0$ կետի $V$ շրջակայքի համար որպես $x_0$ կետի $U$ շրջակայք վերցնելով $V$-ն, կստանանք $f(U)=V\subset V$։ \par բ) Դիցուք $(X,\tau)$-ն և $(Y,\sigma )$-ն կամայական տոպոլոգիական տարածություններ են, $y_0\in Y$ սևեռված կետ է։ Ընդունված է $c:X  \rightarrow Y,\ c(x)=y_0,\ \forall x\in X$ արտապատկե\-րումն անվանել $X$-ի \textbf{հաստատուն արտապատկերում} $Y$-ի $y_0$ կետի վրա։ Այն անընդհատ արտապատ\-կերում է։ Իրոք, քանի որ $c^{-1}(y_0)=X$, ուստի $y_0$-ի $\forall\, V$ շրջակայքի համար որպես $ \forall x_0\in X$ կետի $U$ շրջակայք վերցնելով $X$-ը, կունենանք $f(U)\subset V$։
\begin{theorem} 
\label{թեորեմ $2$}
Ունենք $(X, \rho)$ և $(Y, \rho')$ մետրական տոպոլոգիական տարածություններ։ Ապա $f:X  \rightarrow  Y$ արտապատկերումն անընդհատ է այն և միայն այն դեպքում, երբ ցանկացած $x_0\in X$ կետի և $\varepsilon >0$ թվի համար գոյություն ունի $\delta=\delta(x_0)>0$ թիվ, որ եթե $\rho(x,x_0)<\delta$, ապա ${\rho'} (f(x),f(x_0 ))< \varepsilon$։
\end{theorem}
Ապացուցումը անմիջականորեն հետևում է անընդհատության սահմանումից և \hyperref[թեորեմ $1$]{թեորեմ $1$}-ի հետևանքից։
\begin{theorem}\label{թեորեմ $3$}
Ունենք $X$ և $Y$ տոպոլոլոգիական տարածություններ և ${f:X  \rightarrow  Y}$ արտապատկերում։ Ապա $f\textrm{-ը}$ անընդհատ է այն և միայն այն դեպքում, երբ $Y\textrm{-ում}$ բաց ցանկացած ենթաբազմության նախակերպարը բաց ենթաբազմություն է $X\textrm{-ում}$։
\end{theorem}
\begin{proof}
    ա)
    Ապացուցենք պայմանի անհրաժեշտությունը։ Դիտարկենք որևէ $x_0\in f^{-1} (V)$ կետ։ Քանի որ $f(x_0 )\in V$, ուստի $x_0$ կետում $f$-ի անընդ\-հա\-տութ\-յունից հետևում է, որ գոյություն ունի $x_0$-ի $U$ շրջակայք, որ $f(U)\subset V$։
    \par Ունենք՝ $U\subset f^{-1}(f(U))\subset f^{-1} (V)$, որից հետևում է, որ $f^{-1} (V)$-ի ցանկացած $x_0$ կետ ներքին կետ է նրա համար, ուստի $f^{-1} (V)$-ն բաց ենթաբազմություն է $X$-ում։
    \par բ) Այժմ ապացուցենք պայմանի բավարարությունը։ Դրա համար ցույց տանք, որ $f$-ը անընդհատ է ցանկացած $x_0\in X$ կետում։ Դիցուք $V$-ն $y_0=f(x_0)$ կետի որևէ շրջակայք է։ Գոյություն ունի $y_0$-ի $W$ բաց շրջակայք, որ $W\subset V$։ Ըստ պայմանի $f^{-1}(W)$-ն բաց ենթաբազմություն է $X$-ում։ Ուրեմն $U=f^{-1}(W)$-ն (բաց) շրջակայք է $x_0$-ի համար։ Ունենք՝ $f(U)=f(f^{-1}(W))\subset W\subset V$, ուստի $f$-ը անընդհատ է $x_0$ կետում։\qedhere
\end{proof}
\par Նշենք, որ թեորեմն ապացուցելիս մենք օգտվեցինք հետևյալ բանաձևերից (տե՛ս թեորեմ $3$-ը թեմա $1$-ում)․ եթե ունենք $f:X  \rightarrow  Y$ արտապատկերում, $A\subset X$, $B\subset Y$, ապա \[f(f^{-1}(B))\subset B,\quad A\subset f^{-1} (f(A))։\]

\begin{hetevanq} Եթե $f:X  \rightarrow  Y$, $g:Y  \rightarrow  Z$ արտապատկերումները անընդհատ են, ապա նրանց $g\circ f$ համադրույթը նույնպես անընդհատ է (հիմնավորե՛լ)։
\end{hetevanq}
\begin{theorem}[(անընդհատության հայտանիշ փակ ենթաբազմությունների տերմին-\newline ներով)] \label{թեորեմ $4$}
Ունենք $X$ և $Y$ տոպ․ տարածություններ։ Ապա $f:X  \rightarrow  Y$ արտապատկե\-րու\-մը անընդհատ է այն և միայն այն դեպքում, երբ $Y$-ում փակ ցանկացած ենթա\-բազ\-մութ\-յան նախակերպարը փակ ենթաբազմություն է $X$-ում։
\end{theorem}

\par Ապացուցելիս կօգտվենք ${f^{-1} (Y \setminus Z)=X \setminus f^{-1}} (Z)$ բանաձևից, որտեղ $Z\subset Y$։
\par ա) Ենթադրելով, որ $f$-ը անընդհատ է, կունենանք․ եթե $F$-ը փակ է $Y$-ում $\Rightarrow (Y\setminus F)\textrm{-ը}$ բաց է $Y$-ում $\Rightarrow  f^{-1} (Y  \setminus F)$-ը բաց է $X$-ում։ Ուստի $f^{-1}(F)=X  \setminus f^{-1}(Y  \setminus F)$ ենթաբազմությունը փակ է $X$-ում։
\par բ) Հակառակը․ եթե $V$-ն բաց է $Y$-ում $ \Rightarrow  (Y  \setminus V)$-ն փակ է $Y$-ում $  \Rightarrow  f^{-1} (Y  \setminus V)$-ն փակ է $X$-ում $  \Rightarrow  f^{-1} (V)=X  \setminus f^{-1} (Y  \setminus V)$ ենթաբազմությունը բաց է $X$-ում։ Ուստի $f$-ը անընդհատ է ըստ \hyperref[թեորեմ $3$]{թեորեմ $3$}-ի։ \qed
\par Այժմ բերենք արտապատկերումների անընդհատության մի քանի հայտանիշ են\-թա\-բազ\-մութ\-յուն\-նե\-րի փակման գործողության տերմիններով։
\par Ենթագիտակցաբար, $f:X \rightarrow Y$ անընդհատ արտապատկերումը մենք պատկե\-րացնում ենք որպես այնպիսի արտապատկերում, որը $X$-ի ցանկացած երկու «բա\-վա\-կանաչափ մոտիկ» ($X$-ի տոպոլոգիայի իմաստով) $x_1$ և $x_2$ կետերի համապատաս\-խանեցնում է $Y$-ի «բավականաչափ մոտիկ» $f(x_1)$ և $f(x_2)$ կետեր ($Y$-ի տոպոլոգիայի իմաստով)։
\par Մյուս կողմից, ենթաբազմության հպման կետը մենք պատկերացնում ենք որպես այդ ենթաբազմությանը «շատ մոտիկ» կետ այն իմաստով, որ այն հնարավոր չէ անջատել ենթաբազմությունից մի որևէ բաց շրջակայքով։ Հետևյալ թեորեմը հստա\-կեցնում է ասվածը։ 

\begin{theorem}[(անընդհատության հայտանիշ փակման գործողության տերմիններով)] \label{թեորեմ $5$}
\par $f:X \rightarrow  Y$ արտապատկերումը անընդհատ է այն և միայն այն դեպքում, երբ ցանկացած $A\subset X$ ենթաբազմության դեպքում $f( \widebar{A} )\subset \widebar{f(A)}$։
\end{theorem}

\begin{proof}
 \textbf{Պայմանի անհրաժեշտությունը։} Դիցուք $f$-ը անընդհատ է։ Վեր\-ցընենք կամայական $y\in f(\widebar{A})$ կետ և ցույց տանք, որ $y\in \widebar{f(A)}$։ Իրոք, գոյություն ունի $x\in \widebar{A}$ կետ, որ $f(x)=y$։ Դիտարկենք $y$ կետի կամայական $V$ շրջակայք։ Ըստ $x$ կետում $f$-ի աընդհատության, գոյություն ունի $x$-ի $U$ շրջակայք, որ $f(U)\subset V$։ Քանի որ $U\cap A\neq \varnothing $, ուստի $f(U)\cap f(A)\neq \varnothing \Rightarrow V  \cap f(A)\neq  \varnothing \Rightarrow y_0\in  \widebar{f(A)}$։ Այսպիսով՝ $f(\bar{A}) \subset  \widebar{f(A)}$։ 
 \par
 \textbf{Պայմանի բավարարությունը։} Դիտարկենք կամայական $B\subset Y$ փակ ենթաբազ\-մութ\-յուն՝ $B=\widebar{B}$ և ապացուցենք, որ $A=f^{-1}(B)$-ն փակ ենթաբազմություն է $X$-ում (դրանից կհետևի, որ $f$-ը անընդհատ է ըստ \hyperref[թեորեմ $4$]{թեորեմ $4$}-ի)։
\par
Դրա համար ցույց տանք, որ $A$-ն պարունակում է իր բոլոր հպման կետերը։ Եթե $x\in \widebar{A}$, ապա ըստ պայմանի $\left(f(x)\in f(\widebar{A})\subset \widebar{f(A)}\subset \widebar{B}=B\right) \Rightarrow \left(x \in {f^{-1}(B)}=A\right) \Rightarrow \left(\widebar{A}=A\right)\Rightarrow A$-ն փակ է $X$-ում։
\end{proof}
\par Գոյություն ունի նաև արտապատկերման անընդհատության հայտանիշ ենթա\-բազ\-մության ներքնամասի տերմիններով։
\begin{theorem} 
$f:X  \rightarrow Y$ արտապատկերումը անընդհատ է այն և միայն այն դեպքում, երբ կամայական $B\subset Y$ ենթաբազմության համար $f^{-1} (\inter B)\subset \inter (f^{-1} (B))$։
\end{theorem}

\begin{proof}
    ա) Ենթադրենք $f$-ը անընդհատ է։ Վերցնենք կամայական $x\in f^{-1} (\inter B)$ կետ և ցույց տանք, որ $x\in \inter(f^{-1} (B))$։ Ունենք՝ $f(x)\in \inter B\subset B$  $\Rightarrow  x\in f^{-1} (\inter B)\subset f^{-1} (B)$։ Քանի որ, ըստ \hyperref[թեորեմ $3$]{թեորեմ $3$}-ի, $f^{-1} (\inter B)$-ն բաց ենթաբազմություն է $X$-ում, ուստի $x$ կետը ներքին կետ է $f^{-1} (B)$-ի համար  $\Rightarrow  x\in \inter(f^{-1} (B))$։
    \par բ) Հակառակ պնդումը ապացուցելու համար վերցնենք $\forall  V\subset Y$ բաց ենթա\-բազ\-մություն և ցույց տանք, որ $f^{-1}$ $(V)$-ն բաց է $X$-ում։ Շարունակությունը թողնում ենք ընթերցողին։
\end{proof}

\begin{definition}
Արտապատկերումը կոչվում է \textbf{խզվող}, եթե այն անընդհատ չէ։ Բերենք խզվող արտապատկերումների օրինակներ՝ հիմնավորումները կատարելով \hyperref[թեորեմ $5$]{թեորեմ $5$}-ում բերված հայտանիշի միջոցով։
\end{definition}

\begin{example}
Դիտարկենք $(\R, \textrm{սովոր․})$ տարածությունը և $f:\R \rightarrow \R$ արտապատ\-կե\-րումը, որտեղ $f(x)$-ը $x\in \R$ թվի ամբողջ մասն է։ Ըստ սահմանման, եթե $x\in [n,n+1),\ n\in \Z$, ապա $f(x)=n$։ Մասնավորապես $f(n)=n,\forall n \in \Z$։ Վերցնելով $A=[n-1,n)$՝ կունենանք $f(A)=\{n-1\}$ և $\widebar A =[n-1; n]$։ Բացի այդ $n\in \widebar{A} \Rightarrow f(n)\in f(\widebar{A})$։ Ենթադրելով, որ $f$-ը անընդհատ է $n\in Z$ կետում, կստանանք՝ $f(n)\in f(\widebar{A})\subset \widebar{f(A)} =\widebar{\{n-1\}}=\{n-1\}$։ Ստացանք $f(n)=n-1$ (հակասություն)։ Հետևաբար $f$-ը խզվող է, անընդհատ չէ $\R$-ի $n\in \Z$ կետերում։
\end{example}
\begin{example} Մաթեմատիկական անալիզի դասընթացում բերվում է թվային ֆունկցիայի օրինակ (Դիրիխլեի ֆունկցիան), որն անընդհատ չէ $\R$-ի բոլոր կետերում։ Այն սահմանվում է որպես $f:\R \rightarrow \R$ արտապատկերում, որտեղ $f(x)=0$, երբ $x\in \Q$ և $f(x)=1$, երբ $x\in I$։ Նկատենք, որ $\R=\Q\cup I$, $\Q\cap{I=\varnothing}$, $\widebar{\Q}=\widebar{I}=\R$։ Այդ արտապատկերումը ընդհանրացվում է հետևյալ տեսքով։

\par Դիցուք $X$-ը տոպոլոգիական տարածություն է, ընդ որում գոյություն ունեն $X$-ի այնպիսի $A$ և $B$ ենթաբազմություններ, որ $X=A\cup B$, $A\cap B=\varnothing$, $\widebar{A}=\widebar{B}=X$։ Ապա $f:X \rightarrow \R$ արտապատկերումը, որտեղ $f(x)=0$, երբ $x\in A$ և $f(x)=1$, երբ $x\in B$, անընդհատ չէ $X$-ի բոլոր կետերում։ Ապացուցելու համար վերցնենք որևէ $x_0\in A$ կետ։ Ունենք $f(x_0)=0$։ Մյուս կողմից, քանի որ $X=\widebar{B}$, ստանում ենք՝  $x_0\in \widebar{B}\Rightarrow f(x_0)\in f(\widebar{B})\subset  \widebar{f(B)}=\widebar{\{1\}}=\{1\}\Rightarrow  f(x_0)=1$ (հակասություն)։ Նման ձևով ստանում ենք, որ $f$-ը անընդհատ չէ նաև $B$-ի բոլոր կետերում։
\end{example}
\end{document}